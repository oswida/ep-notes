---
layout: default
title: Log 00
parent: Logs
grand_parent: Solo
nav_order: 1
---

# Log 00: tworzenie postaci

Zaczynam od stworzenia pierwszej postaci do gry. Postanowiłem nie przygotowywać całego świata czy scenariusza, spróbuję kreować środowisko i bohaterów niezależnych na bieżąco.
Pierwszy pomysł to postać Hydrah - [Heisenberg](../characters#Heisenberg).

##  Heisenberg

Hydrah, który posiada normalny korpus człowieka ale wbudowano mu cybernetyczne kończyny (nogi i ręce).

**Wybór aspektów:**

Jako koncepcję ogólną wybrałem `Wędrowny mechanik` - Heisenberg jest utalentowanym technikiem i wędruje od serwera do serwera, naprawiając różne rzeczy. Lubi naprawiać rzeczy.
Utrapienie ma być aspektem, który przeszkadza ale jednocześnie pozwala wprowadzić do fabuły ciekawe wątki. 
`Przypadkowe archiwizowanie pamięci krótkoterminowej` to pomysł, który jednocześnie staje się częścią historii postaci. 
Jako cyborg, Heisenberg ma wbudowane procesory sprzężone z jego mózgiem i układem nerwowym - służą między innymi do sterowania cybernetycznymi kończynami. Z jakiegoś powodu, jeden z procesorów podłączony do ośrodków pamięci, od czasu do czasu dokonuje archiwizacji - kopiuje wspomnienia z pamięci krótkotrwałej do systemu i usuwa je z neuronów mózgu. W ten sposób, Heisenberg może zapomnieć część rzeczy, które zdarzyły się w przeciągu ostatnich 24 godzin. To nie jest tak, że traci te wspomnienia - są one zapisywane w pamięci systemowej procesora, ale Hydrah musiałby ich poszukać (zajmuje to czas pod warunkiem, że wie czego ma szukać).

Dodatkowe aspekty mogą rozbudowywać postać lub dawać jej jakieś zasoby. Zdecydowałem się zatem na:
- `Plecak pełen narzędzi i materiałów` - dzięki niemu Heisenberg będzie mógł dokonywać efektywnych napraw
-  `Sieć energetyczna sektora **67xdjkw** musi działać poprawnie` - to będzie cel wiodący postaci (po angielsku nazwałbym to "drive"), być może w trakcie gry pojawią się inne ale na początek postać ma do czego dążyć. 
Aspekt ten też może być fragmentem historii postaci. Heisenberg dba o ludzi, których spotyka w serwerach i uważa, że sprawna sieć energetyczna bardzo im się przyda, więc podróżuje po całym sektorze i upewnia się, że wszędzie jest ok. 
Swoją drogą to nie wiemy, czy ten cel to jego własna wewnętrzna potrzeba opieki nad społecznościami LostH czy może na przykład Olympus (sztuczna inteligencja, która stworzyła cyborgi Hydrah) wszczepiła mu taką potrzebę, tworząc w ten sposób nadzorcę, który pilnuje sieci energetycznej ... być może dowiemy się w trakcie gry.

Jeden aspekt zostawiłem wolny - dopiszę go w trakcie gry (to jest standardowa technika w FATE)

**Wybór poziomów postaw**

Poziomy postaw definiują ogólny rys postaci. 
- Najwyższy poziom - dobry(+3) ma `Technologia`, w końcu Heig jest mechanikiem.  
- Na poziomie niezłym (+2) dałem: `Człowieczeństwo` i `Interfejs` - nasz bohater dobrze dogaduje się z ludźmi, interfejs będzie mu natomiast potrzebny do komunikacji z siecią i maszynami.
- Przeciętne (+1) są `Siła` i `Systematyczność` - cybernetyczne kończyny dają mu trochę więcej możliwości jeśli chodzi o rozwiązania siłowe a systematyczność potrzebna jest przy naprawach
- Najsłabszą postawą jest `Arsenał` - Heisenberg nie jest typem wojownika, nie za bardzo zna się na systemach uzbrojenia - woli naprawiać niż niszczyć.

**Wybór sztuczek**

Dwie sztuczki, zgodnie z sugestią autorów gry, wybrałem z proponowanej listy. Nie stały za tym żadne specyficzne argumenty, po prostu te dwie mi się podobały.  
`Empatyczna więź` podkreśla charakter Heisenberga, który jest po prostu dobrym człowiekiem ... cyborgiem ... whatever. 

Podobnie jak w przypadku trzeciego aspektu - trzecia sztuczka pojawi się po rozegraniu sesji bądź dwóch.