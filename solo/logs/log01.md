---
layout: default
title: Log 01
parent: Logs
grand_parent: Solo
nav_order: 2
---

# Log 01:  Zdążyć przed nocą

Czerwone światło zachodzącego słońca odbija się w monumentalnych bryłach zniszczonych wieżowców sektora <u>67xdjkw</u>.
Pośród rumowiska rozciągającego się  pomiędzy czarnymi, metalowymi wieżami zauważyć możemy małą figurkę człowieka.
Ubrany jest w ciemnozielony kombinezon roboczy, ciężkie skórzane buty i pomarańczową czapkę z daszkiem. 
Na plecach niesie ogromny plecak, wyglądający na dosyć ciężki, ale wędrowiec nie wydaje się przytłoczony ciężarem bagażu. Porusza się energicznie, przeskakuje ciemne rozpadliny, wspina  na plastbetonowe płyty i przemieszcza dosyć szybko.
Samotny podróżny jest cyborgiem Olympusa o symbolu CXA-178044 ale sam nazywa siebie "Heisenbergiem" i jest bardzo przywiązany do tego imienia.
Heisenberg (lub Heig, jak nazywają go znajomi LostH) jest mechanikiem a jego głównym zadaniem jest utrzymanie sieci energetycznej sektora. W tej chwili śpieszy się, żeby przed nocą zdążyć do serwera <u>Txy-1517</u>. Brak światła słonecznego oczywiście nie przeszkadzałby mu w podróży, ale Heisenberg z jakiegoś powodu nie lubi przebywać nocą poza serwerami jeśli nie ma takiej konieczności. Jego przyjaciel, Hyonos z <u>Rwd-2324</u> nazywa to "atawizmem".

**Czy Heisenbergowi uda się dotrzeć do serwera bez nieprzewidzianych trudności?**

> Wyrocznia (`even`: poruszanie się po mieście nie jest niebezpieczne samo w sobie, mogą się zdarzyć jakieś wypadki ale nic ponad standardowe prawdopodobieństwo)  
> [**+2** -> YES]

Heisenberg dobrze zna drogę do serwera, przemierza ten sektor od wielu lat.
Bez kłopotu dociera do wąskiego mostku rozpiętego nad kilkudziesięciometrową przepaścią. W tym miejscu rumowisko miejskie kończy się olbrzymim urwiskiem. Aż po horyzont widać równinę, która wygląda jakby część skorupy ziemskiej zapadła się pod wpływem jakiegoś kataklizmu. Równina pokryta jest ruinami budowli, ale tutaj większość z nich jest rozbita i przewrócona. Gdzieniegdzie tylko sterczą pojedyncze budynki. Jeden z nich, podobny do olbrzymiej beczki zwieńczonej metalową kopułą, stoi niedaleko urwiska. Do niego właśnie prowadzi metalowy most.
Most wyglada krucho ale jest całkiem solidny, Heisenberg wie o tym, bo sam pomagał go spawać pięć lat temu.
Serwer <u>Txy-1517</u>, przez mieszkańców nazywany **Beczką** to całkiem przyjemne miejsce. Dawno temu mieściła się tu automatyczna fabryka nawozów sztucznych. Heisenberg razem z grupą innych "opiekunów", pomógł LostH zagospodarować to miejsce i zmodyfikować część maszyn produkcyjnych tak, żeby wytwarzały substancje jadalne. W tym okresie zdobył tutaj kilku przyjaciół. 

Swoją drogą, nasz cyborg dawno już nie odwiedzał Beczki. 

**Czy serwer Txy-1517 jest nadal bezpieczny?**

> Wyrocznia (`poor`: skupiska istot żywych są zawsze potencjalnym miejscem manifestacji Hekatów ze względu na pulsowanie serca, serwery bogate w zasoby mogą stać się celem ataku innych grup LostH, LostH zawsze żyją na skraju niebezpieczeństwa) 
> [ **0** -> NO+ ]


> *Interpretacja*: odpowiedź negatywna oznacza, że coś złego stało się w serwerze. Znak `+` sugeruje, że bohater ma szansę skorzystać z jakiejś <u>przewagi</u> w tej scenie. Dodatkowo, modyfikator powoduje, że rzucamy na "czynnik zaskoczenia". Aktualny poziom CZ = 0.
> Rzut CZ [**-1** -> nie przekroczył żadnego poziomu niespodzianki, ale CZ się zwiększa ]


> *Podsumowanie*:
> - Coś złego stało się w "Beczce"
> - Heisenberg będzie miał przewagę do wykorzystania w związku z tym odkryciem
> - CZ=1

Heisenberg energicznie wkroczył na metalowy most i raźno maszerował w kierunku wejścia - prostokątnego wylotu serwisowego, który służył jako brama. Zazwyczaj stało tu przynajmniej dwu wartowników (tak na wszelki wypadek) ale tym razem wylot świecił pustką. Będąc mniej więcej w połowie mostu zauważył wreszcie jakiś ruch w mroku, na platformę wyskoczyła jakaś postać. Mężczyzna w średnim wieku, ubrany w czarne spodnie i kurtkę, w ręku trzymał broń  automatyczną.

- "Hej, ćwoku, co tu robisz? Masz jakiś interes do kapitana Duvala?"

Heig zatrzymał się na chwilę i uruchomił podprogram przeszukiwania pamięci. Nie kojarzył nazwiska Duval, ale możliwe, że spotkał takiego człowieka tylko w tej chwili tego nie pamiętał. Jeden z jego procesorów neuralnych od czasu do czasu samodzielnie archiwizował  niektóre wspomnienia. Hydrah nie potrafił naprawić tej usterki ale się do niej przyzwyczaił.
Wynik wyszukiwania był negatywny - Heisenberg nie spotkał nigdy człowieka o imieniu Duval.
Co więcej - lista mieszkańców Txy-1517 nie zawierała ani wspomnianego Duvala ani strażnika, który zadał pytanie.
To zaniepokoiło cyborga, musiał dostać się do wnętrza serwera i sprawdzić czy z jego mieszkańcami wszystko w porządku.

- "Dostałem zgłoszenie o przeciążeniu jednej z linii energetycznych wewnątrz serwera. Muszę się dostać do środka i to sprawdzić, jestem inżynierem sieci. To ważne dla nas wszystkich."

> *Aspekt sytuacyjny*: ponieważ w poprzednim rzucie wyroczni była mowa o przewadze związanej z wynikłą sytuacją, tworzę aspekt **Strażnik nie zna Heisenberga**, bohater ma prawo do jednego darmowego wywołania tego aspektu (może to mu dać +2 do rzutu, nawet po jego wykonaniu lub przerzut wszystkimi kośćmi)
> Wybieram postawę **Człowieczeństwo** - cyborg stara się przekonać strażnika, że powinien wejść wykorzystując intuicję i empatię (mógłbym też zasypać strażnika technicznym żargonem i próbować zmusić go do ustąpienia, sugerując że brak odpowiedniej obsługi sieci będzie miał katastrofalne skutki, wtedy wybrałbym **Technologię**).
> Poziom trudności do przezwyciężenia: `niezły(+2)` - strażnik nie wygląda na zaniepokojonego ani podejrzliwego, jest raczej pewny siebie. 

> Rzut `[4dF + 2 = **+3**]` - sukces, nie ma potrzeby wywoływania aspektu, ale nie przechodzi on do następnej sceny.

- "Dobra, wchodź. Tylko po skończonej robocie zamelduj się u kapitana. Nie lubimy jak ktoś się szwenda po serwerze bez naszej wiedzy" - odpowiada wartownik i machnięciem ręki wskazuje wejście.








