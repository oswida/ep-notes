---
layout: default
title: Log 02
parent: Logs
grand_parent: Solo
nav_order: 3
---

# Log 02: 

Heisenberg przemierzał korytarze Beczki w niemym zdumieniu. Serwer kompletnie nie przypominał miejsca, które pamiętał z ostatniego pobytu. Był pełen ... żołnierzy.  Oczywiście nie takich w mundurach - ale widział postawy mijanych ludzi, sposób noszenia broni, urywki rozmów. Wszystko to wskazywało na wyszkolenie i dyscyplinę pasującą do oddziału wojskowego a nie luźnej społeczności LostH. Nie zwracali na niego uwagi gdy mijał ich na korytarzu ale widać było, że czują się jak u siebie.

Coś mu tu nadal nie pasowało, musiał porozmawiać z kimś znajomym - może z [siostrami](../characters#siostry)? 
Pamiętał doskonale te trzy dziewczyny: Almę, Mirę i Lubą - oficjalnie przedstawiały się jako siostry ale szczerze wątpił w ich pokrewieństwo genetyczne. 
Każda z nich była inna: **Alma** - wesoła, energiczna, pozytywnie nastawiona do świata; **Mira** - nieufna, ostrożna i zawsze przygotowana na najgorsze; **Luba** - spokojna, rozważna i rzeczowa. Ale zawsze trzymały się razem i zawsze wiedziały jak wygląda aktualna sytuacja w serwerze. Musiał je znaleźć.

**Czy Heisenberg skontaktuje się z siostrami?**

> Wyrocznia: (`poor`: coś się stało z serwerem, Heig nie rozpoznaje mijanych ludzi, słaba szansa, że poprzednia społeczność jeszcze tu jest, aczkolwiek może po prostu ta grupa wojskowa przybyła do serwera i zaprowadziła nowe porządki, a poprzedni mieszkańcy nadal tutaj są?) [ **+1** -> No++/Yes--]

> *Interpretacja* wynik jest podwójny, decyzja, który z nich jest aktywny zależy od dokładnego rzutu, pierwsza kość wyznacza kierunek. Rzut wyglądał tak: [1,0,-1,1] czyli kierunek na plus. Ostateczna odpowiedź wyroczni `Yes--`.

> Podwójny rzut na CZ 

> - [4dF + 1 = 1+1 = 2 ]. Brak niespodzianki ale CZ rośnie.

> - [4dF + 2 = 0+2 =  2]. Brak niespodzianki ale CZ rośnie.

> *Podsumowanie*:
> - Heisenberg skontaktuje się z siostrami
> - W trakcie sceny spotkania powinienem wymusić coś negatywnego w stosunku do Heisenberga - może to być np. wymuszenie aspektu
> - CZ = 3

Skierował się na poziom trzeci, do małej przepompowni, która służyła siostrom za kryjówkę. Miały taką małą kanciapę, znalazły ja podczas urządzania serwera i same odremontowały oraz wyposażyły. Heiga poprosiły jednynie o naprawienie elektronicznego zamka zamykającego gródź do pomieszczenia. Nie dały mu potem oficjalnie kodu ale i tak wiedziały, że będzie mógł wejść jeśli zechce, w końcu miał bezpośredni interfejs do wszystkich systemów elektronicznych w mieście. No, ... prawie wszystkich.
Minął salę jadalną i wszedł na klatkę schodową, po chwili stał już przed bramą przepompowni, szybkie wejście w *Bios* i biała, stalowa płaszczyzna przesunęła się w lewo. W głębi pomieszczenia, znad stołu szybko podniosły się trzy kobiece sylwetki.

> "Ja pierdolę, Heig, mógłbyś chociaż zapukać!" - to była Mira - "Jesteś sam?!", dziewczyna wyjrzała na korytarz, a potem szybko zamknęła wejście. 

> "Cześć staruszku, kopę lat" - to Alma, podbiegła i objęła go ramionami - "Dobrze, że jesteś, bo potrzebujemy pomocy"

Luba tylko pomachała mu zza stołu na powitanie.

> "Co się dzieje? Co ci ludzie robią w serwerze, kim oni są? W czym mam wam pomóc?" 

Najstarsza z sióstr machnęła ręką wskazując cyborgowi krzesło.

> "Jak zwykle to długa historia ale da się opowiedzieć w skrócie. Dwa miesiące temu w serwerze pojawiła się dobrze uzbrojona grupa pod dowództwem niejakiego Duvala. Nie byli specjalnie brutalni ale dosyć klarownie dali do zrozumienia, że od teraz oni tu rządzą. Jak ktoś się stawiał, to oberwał. Kilkanaście osób zdecydowało się poszukać szczęścia gdzie indziej. My zostałyśmy, bo gdzie mamy pójść? To miał być nasz dom."
> "Jak już ustanowili nowe porządki to zaczęli coś przygotowywać na poziomie szóstym. Nie wiemy co, ale ludzie, których zapędzili tam do roboty nic nie mówią - boją się. Dotychczas nikt nie pisnął nawet słówka. "
> 
> "Nie podoba nam się to. Od samego początku zadekowałyśmy się tutaj w kryjówce i utrzymujemy kontakty z innymi grupami. Nie wiemy co te fiuty kombinują, ale nie zabiorą nam serwera ot tak sobie."

Heisenberg popatrzył kolejno na każdą z dziewczyn. Na ich twarzach malowała się determinacja i skupienie, naprawdę zamierzały walczyć. Ale jak chciały pokonać wojskowych? To było absurdalne.

> "Słuchajcie, a może po prostu wyprowadzę was kanałem serwisowym? Moglibyśmy pójść do Rwd-2324 ... "

> "Nie, nie, nie - nie ma mowy!" - Alma zaczęła chodzić od ściany do ściany wymachując jedną ręką w rytm kroków. - "Teraz, jak mamy ciebie, nasze szanse rosną. Heig, musisz nam pomóc. Bez problemu przecież wejdziesz w systemy serwera, możesz dowiedzieć się wszystkiego co chcemy!"

Luba przyjrzała się cyborgowi z uwagą:

> "Mógłbyś to zrobić?"

Heisenberg pokiwał głową.

> "Tak, *Bios* umożliwia mi takie rzeczy. Ale nadal uważam, że nie powinnyście zadzierać z tym Duvalem. Widziałem tych ludzi, to żołnierze. "

> "Dobra, na razie musimy się dowiedzieć jak najwięcej o intruzach. Proponuję zatem, żeby Heig obejrzał sobie pomieszczenia serwera za pomocą wewnętrznej sieci. Może zobaczy coś ciekawego. Ale nie tutaj, nie z naszej kryjówki" - Mira jak zwykle była ostrożna - "Umówmy się na spotkanie jutro przed południem"

Wszystkie trzy najwyraźniej zapaliły się do tego pomysłu, bo po krótkiej rozmowie wypchnęły Heisenberga na korytarz, w wejściu przekazując mu jeszcze swoje podejrzenia dotyczące poszczególnych pomieszczeń, które warto objerzeć.

Cyborg odetchnął głęboko i ruszył schodami do góry.

> `Wymuszenie:` zgodnie z wynikiem wyroczni, wymuszam negatywny aspekt Heisenberga, będzie to `Przypadkowe archiwizowanie pamięci krótkoterminowej`. Właśnie w tym momencie, jego procesor postanowił zarchiwizować najświeższe wspomnienia, więc cała rozmowa z siostrami w jednej chwili zamieniła się w sekwencje bitów zapisane w krzemowych czeluściach pamięci podręcznej.

Heisenberg dotarł na poziom drugi i przystanął na chwilę. Cały czas nie podobali mu się ci nowi ludzie, którzy najwyraźniej przejęli cały serwer. Musiał się skontaktować z kimś ze starych mieszkańców, ale nie był pewien czy ktokolwiek jeszcze tutaj jest. Strażnik przy bramie mówił, że powinien się zgłosić do niejakiego kapitana Duvala - może faktycznie warto to zrobić? ...